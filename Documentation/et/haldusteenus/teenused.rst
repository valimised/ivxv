..  IVXV kogumisteenuse haldusliidese kasutusjuhend

Teenuste haldus
===============

Teenuste haldamise leht avaneb menüüvalikust ``Teenused``.


Teenuste kokkuvõte
------------------

Teenuste kokkuvõttes kuvatakse kõikide registreeritud teenuste ülevaadet
seisundi kaupa. Iga seisundi järel kuvatakse selles seisundis olevate teenuste
arvu:

#. Paigaldamata – teenus pole paigaldatud;

#. Paigaldatud – teenus on paigaldatud ja sellele on rakendatud usaldusjuure
   seadistus, kogumisteenuse tehniline seadistus. Valimiste seadistus on
   teenusele rakendamata;

#. Seadistatud – teenusele on rakendatud kõik seadistused ja teenus on töökorras;

#. Tõrge – teenuse toimimises on avastatud tõrge;

#. Eemaldatud – teenuse on kogumisteenuse koosseisust eemaldatud.


Teenuste nimekiri
-----------------

Teenuste nimekirjas kuvatakse kõiki haldusteenuses registreeritud teenuseid.
Iga teenuse kohta kuvatakse:

Teenuste halduse vaates kuvatakse alamteenuste nimekirja, mis on sorditud
teenuse identifikaatori järgi:

#. Teenuse identifikaator;

#. Teenuse alamvõrk;

#. Teenuse liik;

#. Teenuse seisund;

Kui haldusteenus on alamteenuse kohta tuvastanud seadistuste puudumise või
veaolukorra, siis vastav teave kuvatakse teenuse all. Iga teenuse kohta
kuvatakse korraga vaid ühte teadet.

Nimekirjas teenuse kirjel klõpsates avaneb kirje all tabel täpsema infoga:

#. Teenuse korrasoleku kontrolli poolt tuvastatud järjestikune vigade arv
   (ainult teenustel, mis on olekus ``seadistatud`` või ``tõrge``);

#. Teenuse korrasoleku kontrolli viimase läbiviimise aeg
   (ainult teenustel, mis on olekus ``seadistatud`` või ``tõrge``);

#. Teenusele rakendadud tehnilise seadistuse versioon;

#. Teenusele rakendadud valimiste seadistuse versioon;

#. Teenuse IP-aadress ja port;

#. Teenuse TLS-sertifikaadi kontrollsumma (SHA256);

#. Teenuse TLS-sertifikaadile vastava võtme kontrollsumma (SHA256);

#. Mobiil-ID tugiteenuse jagatud krüptimissaladuse kontrollsumma (SHA256);
